---
layout:     post
title:      Poem
subtitle:   Tang dynasty
date:       2020-04-04
author:     Fei-Fei
header-img: img/post-bg-coffee.jpeg
catalog: true
tags:
    - peom
    - Tang dynasty
---
# 黄鹤楼送孟浩然之广陵

唐代：李白

>故人西辞黄鹤楼，烟花三月下扬州。
>
>孤帆远影碧空尽，唯见长江天际流。 (唯 通：惟)

怎能有如此的诗句读来能感到天地之壮阔，境界之开阔，抑扬顿挫，石破心惊。期待在武汉，看看黄鹤楼，看看长江。

# 赋得古原草送别

唐代： 白居易

>离离原上草，一岁一枯荣。
>
>野火烧不尽，春风吹又生。
>
>远芳侵古道，晴翠接荒城。
>
>又送王孙去，萋萋满别情。

写草是写离别，而一个“又”字的往复，和草的枯荣，道尽无常。“远芳”和“晴翠”，”古道“和”荒城”，“侵”和”接”，铺设了情景交融的画面感。

# 登乐游原
唐代：李商隐

>向晚意不适，驱车登古原。
>
>夕阳无限好，只是近黄昏。
>

“意不适”，原来还可以这样说自己不开心。这世上哪有那么多的”无限“呀，都是有限。

# 长恨歌

唐代： 白居易

>汉皇重色思倾国，御宇多年求不得。
>杨家有女初长成，养在深闺人未识。
>天生丽质难自弃，一朝选在君王侧。
>回眸一笑百媚生，六宫粉黛无颜色。
>春寒赐浴华清池，温泉水滑洗凝脂。
>侍儿扶起娇无力，始是新承恩泽时。
>云鬓花颜金步摇，芙蓉帐暖度春宵。
>春宵苦短日高起，从此君王不早朝。
>承欢侍宴无闲暇，春从春游夜专夜。
>后宫佳丽三千人，三千宠爱在一身。
>金屋妆成娇侍夜，玉楼宴罢醉和春。
>姊妹弟兄皆列土，可怜光彩生门户。
>遂令天下父母心，不重生男重生女。
>骊宫高处入青云，仙乐风飘处处闻。
>缓歌慢舞凝丝竹，尽日君王看不足。
>渔阳鼙鼓动地来，惊破《霓裳羽衣曲》。

>九重城阙烟尘生，千乘万骑西南行。
>翠华摇摇行复止，西出都门百余里。
>六军不发无奈何，宛转娥眉马前死。
>花钿委地无人收，翠翘金雀玉搔头。
>君王掩面救不得，回看血泪相和流。
>黄埃散漫风萧索，云栈萦纡登剑阁。
>峨嵋山下少人行，旌旗无光日色薄。
>蜀江水碧蜀山青，圣主朝朝暮暮情。
>行宫见月伤心色，夜雨闻铃肠断声。
>天旋日转回龙驭，到此踌躇不能去。
>马嵬坡下泥土中，不见玉颜空死处。（山石崔嵬wéi）
>君臣相顾尽沾衣，东望都门信马归。
>归来池苑皆依旧，太液芙蓉未央柳。
>芙蓉如面柳如眉，对此如何不泪垂？
>春风桃李花开夜，秋雨梧桐叶落时。(花开夜 一作：花开日)
>西宫南苑多秋草，落叶满阶红不扫。(南苑 一作：南内)
>梨园弟子白发新，椒房阿监青娥老。
>夕殿萤飞思悄然，孤灯挑尽未成眠。
>迟迟钟鼓初长夜，耿耿星河欲曙天。
>鸳鸯瓦冷霜华重，翡翠衾(qīn)寒谁与共？
>悠悠生死别经年，魂魄不曾来入梦。



临邛(qióng)道士鸿都客，能以精诚致魂魄。
为感君王辗转思，遂教方士殷勤觅。
排空驭气奔如电，升天入地求之遍。
上穷碧落下黄泉，两处茫茫皆不见。
忽闻海上有仙山，山在虚无缥缈间。
楼阁玲珑五云起，其中绰约多仙子。
中有一人字太真，雪肤花貌参差是。
金阙西厢叩玉扃(jiōng)，转教小玉报双成。
闻道汉家天子使，九华帐里梦魂惊。
揽衣推枕起徘徊，珠箔银屏迤逦开。（迤逦：接连不断地）
云鬓半偏新睡觉(jué)，花冠不整下堂来。

风吹仙袂(mèi)飘飖举，犹似霓裳羽衣舞。（袂：衣袖。）
玉容寂寞泪阑干，梨花一枝春带雨。
含情凝睇谢君王，一别音容两渺茫。
昭阳殿里恩爱绝，蓬莱宫中日月长。
回头下望人寰处，不见长安见尘雾。
惟将旧物表深情，钿合金钗寄将去。
钗留一股合一扇，钗擘(bò)黄金合分钿。
但令心似金钿坚，天上人间会相见。

临别殷勤重寄词，词中有誓两心知。
七月七日长生殿，夜半无人私语时。
在天愿作比翼鸟，在地愿为连理枝。
天长地久有时尽，此恨绵绵无绝期。

# 琵琶行
唐代：白居易

元和十年，予左迁九江郡司马。明年秋，送客湓浦口，闻舟中夜弹琵琶者，听其音，铮铮然有京都声。问其人，本长安倡女，尝学琵琶于穆、曹二善才，年长色衰，委身为贾人妇。遂命酒，使快弹数曲。曲罢悯然，自叙少小时欢乐事，今漂沦憔悴，转徙于江湖间。予出官二年，恬然自安，感斯人言，是夕始觉有迁谪意。因为长句，歌以赠之，凡六百一十六言，命曰《琵琶行》。

浔阳江头夜送客，枫叶荻花秋瑟瑟。
主人下马客在船，举酒欲饮无管弦。
醉不成欢惨将别，别时茫茫江浸月。

忽闻水上琵琶声，主人忘归客不发。
寻声暗问弹者谁，琵琶声停欲语迟。
移船相近邀相见，添酒回灯重开宴。
千呼万唤始出来，犹抱琵琶半遮面。
转轴拨弦三两声，未成曲调先有情。
弦弦掩抑声声思，似诉平生不得志。
低眉信手续续弹，说尽心中无限事。
轻拢慢捻抹复挑，初为《霓裳》后《六幺》。
大弦嘈嘈如急雨，小弦切切如私语。
嘈嘈切切错杂弹，大珠小珠落玉盘。
间关莺语花底滑，幽咽泉流冰下难。
冰泉冷涩弦凝绝，凝绝不通声暂歇。(暂歇 一作：渐歇)
别有幽愁暗恨生，此时无声胜有声。
银瓶乍破水浆迸，铁骑突出刀枪鸣。
曲终收拨当心画，四弦一声如裂帛。
东船西舫悄无言，唯见江心秋月白。

沉吟放拨插弦中，整顿衣裳起敛容。
自言本是京城女，家在虾蟆陵下住。
十三学得琵琶成，名属教坊第一部。
曲罢曾教善才服，妆成每被秋娘妒。(服 一作:伏)
五陵年少争缠头，一曲红绡不知数。
钿头银篦击节碎，血色罗裙翻酒污。(银篦 一作：云篦)
今年欢笑复明年，秋月春风等闲度。
弟走从军阿姨死，暮去朝来颜色故。
门前冷落鞍马稀，老大嫁作商人妇。
商人重利轻别离，前月浮梁买茶去。
去来江口守空船，绕船月明江水寒。
夜深忽梦少年事，梦啼妆泪红阑干。

我闻琵琶已叹息，又闻此语重唧唧。
同是天涯沦落人，相逢何必曾相识！
我从去年辞帝京，谪居卧病浔阳城。
浔阳地僻无音乐，终岁不闻丝竹声。
住近湓江地低湿，黄芦苦竹绕宅生。
其间旦暮闻何物？杜鹃啼血猿哀鸣。
春江花朝秋月夜，往往取酒还独倾。
岂无山歌与村笛，呕哑嘲哳难为听。
今夜闻君琵琶语，如听仙乐耳暂明。
莫辞更坐弹一曲，为君翻作《琵琶行》。

感我此言良久立，却坐促弦弦转急。
凄凄不似向前声，满座重闻皆掩泣。
座中泣下谁最多？江州司马青衫湿。

# 李延年歌

两汉：李延年

>北方有佳人，绝世而独立。
>一顾倾人城，再顾倾人国。
>宁不知倾城与倾国？佳人难再得。

古人竟然是如此描述小概率事件的，大概比倾国倾城还具有显著性。

# 江南逢李龟年

唐代：杜甫

>岐王宅里寻常见，崔九堂前几度闻。
>正是江南好风景，落花时节又逢君。

这首诗读到最后，似乎能看见樱花雨，在那么美的地方刚好遇到你，像恋爱刚开始的表白。*李龟年：唐朝开元、天宝年间的著名乐师，擅长唱歌。因为受到皇帝唐玄宗的宠幸而红极一时。“安史之乱”后，李龟年流落江南，卖艺为生。* 这追星追的有水平啊，没有狂热，却有欣赏和珍惜。但有时候觉得，知道了朝代的历史背景，这首诗读来又是另一个味道了，都变成了伤春悲秋，这样不好。


# 春夜喜雨

唐代：杜甫

>好雨知时节，当春乃发生。
>随风潜(qián)入夜，润物细无声。
>野径云俱黑，江船火独明。
>晓看红湿处，花重(zhòng)锦官城。

成都（锦官城）的杜甫草堂，再标记一个去处。杜甫真的是婉转细腻，随着诗都能百转千回，不断地指引视线的方向。

# 水调歌头·明月几时有
宋代：苏轼

丙辰中秋，欢饮达旦，大醉，作此篇，兼怀子由(苏辙)。

>明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间。
>转朱阁，低绮(qǐ)户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。

# 念奴娇·赤壁怀古
宋代：苏轼

>大江东去，浪淘尽，千古风流人物。
>故垒西边，人道是，三国周郎赤壁。
>乱石穿空，惊涛拍岸，卷起千堆雪。
>江山如画，一时多少豪杰。
>
>
>遥想公瑾当年，小乔初嫁了，雄姿英发。
>羽扇纶巾，谈笑间，樯橹灰飞烟灭。
>故国神游，多情应笑我，早生华发。
>人生如梦，一尊还酹江月。

# 蜀道难
唐代：李白

>噫吁嚱，危乎高哉！
>蜀道之难，难于上青天！
>蚕丛及鱼凫，开国何茫然！(传说中古蜀国两位国王的名字)
>尔来四万八千岁，不与秦塞通人烟。
>西当太白有鸟道，可以横绝峨眉巅。
>地崩山摧壮士死，然后天梯石栈相钩连。
>上有六龙回日之高标，下有冲波逆折之回川。
>黄鹤之飞尚不得过，猿猱(náo)欲度愁攀援。
>青泥何盘盘，百步九折萦岩峦。
>扪参历井仰胁息，以手抚膺坐长叹。（参星为蜀之分野，井星为秦之分野）
>
>问君西游何时还？畏途巉岩不可攀。
>但见悲鸟号古木，雄飞雌从绕林间。
>又闻子规啼夜月，愁空山。
>蜀道之难，难于上青天，使人听此凋朱颜！
>连峰去天不盈尺，枯松倒挂倚绝壁。
>飞湍瀑流争喧豗，砯崖转石万壑雷。
>其险也如此，嗟尔远道之人胡为乎来哉！
>
>剑阁峥嵘而崔嵬，一夫当关，万夫莫开。
>所守或匪亲，化为狼与豺。
>朝避猛虎，夕避长蛇，磨牙吮血，杀人如麻。
>锦城虽云乐，不如早还家。
>蜀道之难，难于上青天，侧身西望长咨嗟！
